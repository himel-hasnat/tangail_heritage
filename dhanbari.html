<html>
    <body>
        <center>
            <p style="font-size: 55px;color: blue;"><b>Dhanbari Zamindar Bari</b></p>
            <img src="Photos\dhanbari.jpg"  id="pic">
            <p>ধনবাড়ী জমিদার বাড়ি বাংলাদেশ এর টাঙ্গাইল জেলার ধনবাড়ী উপজেলায় অবস্থিত এক ঐতিহাসিক জমিদার বাড়ি। 
                যা স্থানীয়দের কাছে নবাব প্যালেস বা নবাব মঞ্জিল নামে বেশ পরিচিত।প্রায় ১৮০০ শতকের মাঝামাঝি সময়ে 
                এই জমিদার বংশ বা জমিদার বাড়িটি প্রতিষ্ঠা করেন ব্রিটিশদের কাছ থেকে বাহাদুর, নওয়াব, সি.আই.ই 
                খেতাবপ্রাপ্ত জমিদার খান বাহাদুর সৈয়দ নবাব আলী চৌধুরী। 
                জমিদারদের বসবাসের জন্য বিভিন্ন ধরনের নকশা খচিত ছোট বড় মিলে বিশাল এক ভবন। পুরো বাড়ি জুড়ে বেশ
                 সু-সজ্জিত বাগান রয়েছে। ভবনের পূর্বদিকে প্রায় ত্রিশ বিঘা জায়গা নিয়ে বিশাল দিঘি রয়েছে।
                  বাড়িটিতে আরো রয়েছে ফুলের বাগান, চিড়িয়াখানা, বৈঠকখানা, গোমস্তা, নায়েব, পাইকপেয়াদার বসতি ঘর, কাচারিঘর এবং
                   দাস-দাসীদের চত্বর। এছাড়াও প্রায় সাতশত বছরের পুরোনো মোগল আদলে তৈরি করা একটি মসজিদ।
                    যা এখানে ধনবাড়ী মসজিদ নামে পরিচিত। এই মসজিদের পাশেই নবাব আলী চৌধুরীর কবর বা মাজার রয়েছে।
                     যেখানে নবাব আলীর মৃত্যুর পর থেকে অদ্যাবধি চারজন ক্বারী দ্বারা প্রতিনিয়ত পবিত্র কোরআন তেলওয়াত করা হচ্ছে।
            
            </p>
        </center>
    </body>
    </html>
